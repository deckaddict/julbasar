# Ljusstöpningsmanual

## Förberedelser i god tid

* Inventera kartong, veke och ljusmassa. (krävs ca 1m veke per pinne)
* Beräkna hur mkt mer som behövs för att kunna stöpa totalt ca 450 ljus.
* Förbered alla pinnar med vekar (ca 160 st). 62cm veke fasttejpad med 5cm tejp ger lagom lång veke och distans emellan vekar för stöpning. 35 cm veke att knyta fast med samma höjd.

## Förberedelser kvällen innan

* Fota klassrummet.
* Skjut undan bänkar in mot väggarna.
* Dra förlängningssladd ifrån rummet bredvid.
* Bär upp all utrustning och golvpapp.
* Pappa golv.
* Lägg masonit/fiberskiva där stöpmaskinen skall stå.
* Pappa även den skivan.
* Pappa värmeaggregatet på maskinen.
* Fyll på vatten i maskinens yttertank. Gärna med varmvatten.
* Starta uppvärmning.
* Fyll på stora tanken.
* Fortsätt uppvärmning upp till 70 grader (tar ca 3h).
* Täck in maskinen med filtar för att hålla värmen till dagen efter.
* Pappa diskbänk.
* Ställ upp ljusparkering mha stolar och slanor.
* Ställ i ordning en kassa.
* Gör en skylt med pris och stängningstid.
* Beräkna ration emellan ny ljusmassa och gamla ljus som går att stöpa givet att alla pinnar går åt.
* Klipp ut pappbitar att ta hem ljus på.

## Förberedelser på morgonen

Vid redan uppvärmd maskin. Starta värmen igen ca 8.00.

## Instruktioner under pågående stöpning

Håll fönstren stängda hela tiden, annars blir ljusen sneda.

### Kassan

Ta betalt 20kr per pinne. Informera om att man får behålla två ljus och skänka ett till skolan.
Förklara att man skall ta långa varv (minst 30 sekunder, förmodligen mer) så att stearinet stelnar innan nästa dopp.
Rekommendera att man parkerar sina pinnar och tar en paus när de börjat få upp lite tjocklek.
Detta för att svalna av och minska risken att bli krökta.

Se till att pinnen som används har ett nummer och skriv upp personen på listan.
Finns inget nummer, ta en ny pinne och lägg omärkt pinne i egen hög.
Först när alla märkta pinnar är slut. Börja numrera omärkta pinnar enligt lediga tal.

När besökaren tyckt sig ha stöpt klart klipps deras två ljus av och tejpas fast i en pappbit.
Om sista ljuset är under 2 cm i diameter, spara och stöp klart på slutet.

15.30 stänger kassan. Inga nya stöp. Hjälp till att stöpa klart övergivna pinnar.

### Stöpprocessen

En person hjälper hela tiden besökarna med sina stöp.
Vid slut på smält stearin smälts nytt i kastrullen och hälls ner i badet.
Smält inga färgade ljus eller brända vekar då detta missfärgar ljusen.
Tänk på att blanda några delar gammalt stearin med några delar ny massa enligt förplanerad ratio.
Häll i stearinet via silen för att fånga upp gamla vekar.

Försök hålla mellan 1-2 cm smält stearin i vattenbadet.
Fyll på med kokt vatten ibland för att höja nivån på badet till 5-10 mm under kanten.

Vid första stöpet får vekarna rätas ut för hand.
Tänk på att ett dopp skall gå ganska fort (upp och ner på ca 2 sekunder tror jag), annars smälter det bort stearin istället för att fastna nytt på ljusen.

## Efterarbete

Vid 15.30 börja stöp klart alla ljus och ta inte in fler besökare.

* Stäng av maskinen.
* Töm yttertanken försiktigt mha kranen.
* Häll ut stora tanken utomhus. Häll på ett papper som fångar upp stearin.
* Torka ur behållaren.
* Pappa av golvet.
* Bär ner återanvändbar papp och all saker till källaren.

## Förbättringar

* Se till att skaffa en avbitartång för vekar.
* Skaffa skjutmått för att mäta ljustjocklek.
